<?xml version="1.0" encoding="utf-8"?>
<resources>
    <array name="result">
        <item>ใบที่หนึ่งสมมาทปรารถนา ทายไว้ว่ามีคนชุบอุปถัมภ์ หมายสิ่งใดที่ในจิตต์คิดจะทำ ว่าคงสำเร็จการประมาณมี แต่ช้า ๆ
            จึงจะสมอารมณ์ปองทั้งพวกพ้องปรีเปรมเกษมศรี ว่าอยู่เย็นเป็นสุข ทุกเดือนปี แม้นใบนี้ถามโรคที่โศรกกาย ว่าคงจะเบาบางเหมือนอย่างว่า
            หรือถามหาลูกหนี้พี่น้องหายว่าคงจะพบพักตร์เหมือนทักทาย หรือถามหมายหาลาภไม่หยาบคำ ว่าช้า ๆ คงจะสมอารมณ์นึก ได้ ก้องกึกเหล่ากอเป็นข้อขำ
            ถามหาคู่ดีนักเหมือนชักนำขอจบคำที่หนึ่งรำพึงเอยฯ</item>
        <item>ใบที่สองว่าสมอารมณ์คิด ความในจิตจะสำเร็จเสร็จเหมือนหมาย จะปราศจากทุกข์สุขเพิ่มเสริมสบาย ไม่คลาดคลายดังคำพยากรณ์
            แต่ช้าหน่อยเช่นเท้าก้าวบันได ทีละขั้นขึ้นไปไม่หยุดหย่อน หนทางราบรื่นเรื่อยบทจร ถึงยอดสุดสโมสรสวัสดี อันทุกข์โศกโรคภัยจะหายหมด ดังจันทร์ตรงทรงกลดอร่ามศรี
            ถามหาลาภก็สุขสมฤดี ถามลูกหนี้พี่น้องต้องพบกัน ถามเนื้อคู่ชู้ร่วมภิรมย์รัก ว่าดีนักสุขเปรมเกษมสันต์ แต่ช้าหน่อยได้ชมสมใจครัน จบประพันธ์คำทำนายภิปรายเอยฯ</item>
        <item>ใบที่สามความยากลำบากล้น จะทำการก็ป่วยการรำคาญตน ว่ามีคนปองร้ายไม่วายวัน กินไม่อิ่มนอนไม่หลับกลับให้ทุกข์ ไม่มีสุขสักเวลาแทบอาสัญ
            แต่ถามเรื่องเป็นความไม่คร้ามกัน คงผ่อนผันสู้ได้เป็นไรมี จะไปหาผู้ใดก็ไม่ยาก ถามลูกหนี้ที่จากพลัดพรากหนี ว่ายังไม่พบกันในทันที หาลาภนี้ก็ยากลำบากกาย
            ถามเรื่องคู่สู่สมภิรมย์ภักตร์ ว่าร้ายนักฟั่นเฟือนไม่เหมือนหมาย จงสงบไว้ก่อนค่อยผ่อนกาย หมดคำทายที่สามจบความ เอยฯ</item>
        <item>ใบที่สี่นี้ไซร้ว่าไกลคู่ มิได้รู้ปะพบประสพสองเหมือนลูกไก่ฝูงเดียวเที่ยวคะนอง ตัวหนึ่งต้องจากไปเสียไกลกัน ต่อนาน ๆ จึงจะพบประสพภักตร์
            ได้สมศักดิ์สุขีเป็นศรีสันต์ จะทำการสิ่งใดพร้อมใจกัน แต่ข้อนั้นทายไว้ที่ในที อย่าดำเนินเดินหน้าท่านว่าร้ายเราต้องหมายตามหลังระวังหนี เหมือนพระจันทร์ร่อนเร่ชนเมฆี
            พระแสงศรีสุริยงต้องลงดิน ถามคนเจ็บว่าหายสบายจิตต์ ถามเรื่องคิดเป็นความตามกระสินธ์ คงชนะเจียวหนาอย่าราคิน แม้นถามถิ่นคนที่หลบหนีไกล ว่ายังไม่ปะพบประสพภักตร์
            ถามลูกรักในครรภ์ที่มั่นหมาย ว่าคงรู้เห็นได้เป็นชายจบคำทายที่สี่เท่านี้เอยฯ</item>
        <item>ผู้เสี่ยงได้ใบที่ห้านี้ อย่าตื่นตระหนกตกใจกับเรื่องใด ๆ ไปจนเกินเหตุเพราะเรามีศีลธรรมไม่เคยมุ่งร้ายต่อใคร อันจะเป็นเหตุให้ทุกข์ใจไปเปล่า ๆ แต่ควรถือตามโบราณว่า
            จะคบคนต้องดูหน้าอย่าใจเบาเพราะจะได้ไม่เท่าเสีย ควรรู้จักระงับอารมณ์ ละชั่วทำดีจึงจะดี ตามหาเนื้อคู่ที่อยู่ไกลคงไม่สมหวัง ลูกหนี้คงไม่พบ
            เอกลาภนั้นดีแต่ไม่มาก ลูกเป็นหญิงนั้นแหละดี ขอจงทำดีเป็นนิจเทอญ</item>
        <item>ใบที่หกไม่ตกลงปลงในจิต ย้อนจะคิดเวียนวนเฝ้าสงสัย ไม่ควรคิดปรวนแปรจงแน่ใจ อย่าฟุ้งไปตามอารมณ์ข่มวิญญาณ ตั้งสติอบรมถึงผลลัพธ์ อย่ากลอกกลับจับจดบทกังขา
            ขืนร้อนรนผลร้ายจะมีมา แม้นถามหาลาภไซร้ว่าได้ดี ทั้งโรคภัยไข้เจ็บทุกสิ่งอัน จะหายคืนหายวันพลันสุขี อีกพวกพ้องพงศ์พันธุ์บรรดามี และลูกหนี้จะพบกันเป็นมั่งคง
            ถามถึงคู่ร่วมเรียงเคียงเขนย จะได้เชยชื่นชมสมประสงค์ อย่าลังเลในจิตคิดตกลง เนื้อความตรงกล่าวแก้แน่นักเอยฯ</item>
        <item>ใบที่เจ็ดเผล็ดผลให้ตนสุข นิราศทุกข์ครอบครัวทั่วเคหา ล้วนบันเทิงเริงรื่นชื่นอุรา แต่ที่ว่าส่วนตนกังวลมี ดูให้วุ่นขุ่นเคืองเรื่องภาระ จิปาถะจุกจิกสุดหลีกหนี อย่าหมกมุ่นเกินไปจะไม่ดี
            ตัวเรานี้จะโทรมทรุดพิรุธกาย จงก่อสร้างทางบุญให้อุ่นจิต อย่าโลภคิดเกินการประมาณหมาย การกุศลผลอันดีมีจนตาย เหมือนผลไม้ปลูกไว้ที่ใกล้เรือน ถามหาลาภว่าดีจะมีคล่อง
            ถามถึงของสูญหายที่คลายเคลื่อน ไม่เป็นไรจะได้รับกลับมาเรือน อย่าแชเชือนเพ้อเดาเฝ้าเดือดดาล ถามหาคู่ชูใจจะได้เลิศ สุดประเสริฐดีแสนเป็นแก่นสาร ถามเจ็บไข้หายพลันมิทันนาน
            ทุกสถานเลขนี้ว่าดีเอยฯ</item>
        <item>ใบที่แปดนี้ไซร้ได้ศักดิ์ศรี เป็นดีสมไร้ทุกข์สุขสิ้นทุกถิ่นฐาน จะประกอบอาชีพกิจการงาน ก็ชื่นบานเสร็จสิ้นดังจิตปอง ระวังภัยใกล้ชิดมิตรสหาย จะทำลายเกียรติศักดิ์ให้รักษา
            สมปากวาทีที่เจรจา อย่าให้ขวางหูตาจะพาพาลวงศาคณาญาติผู้สนิท ทั้งคู่คิดเนื้อคู่ที่สู่หา ล้วนแต่ผู้อารีมีเมตตา โรคาไม่แผ้วพานมารไม่เบียดเบียน ทุกสิ่งเปลี่ยนท่าทีทางดีหมด
            เพราะดวงสดหมดราหูสู่ราศรี อุตตระผละคุณีดีนักเอยฯ</item>
        <item>ใบที่เก้าตามตำรานั้นว่าร้าย เหมือนเทวทัตเมื่อตกลงอบาย มีพระเพลิงเรี่ยรายอยู่รอบตัว ได้รับทุกข์เวทนาแสนสาหัส ซ้ำมีสัตว์คอยกัดกระบานหัว เมื่อรู้แล้วจงเร่งคิดเกรงกลัว
            รีบฟื้นตัวเพียรพันกุศลทาน สรรพกิจคิดไปไม่สำเร็จ ไม่ผลิเมล็ดผลสมอารมณ์หมาย มักจะเกิดอุปัทวเหตุต้องกาย ถามหาของหายเห็นหลบไม่พบพาน ทั้งแปดด้านมืดมิดทุกทิศทาง
            แม้นไต่ถามถึงความว่าทรามแสน มักขาดแคลนเข็ญขลุกทุกทุกอย่างใครเสี่ยงได้ใบนี้ไม่มีทาง ไม่ควรห่างเคหาดีกว่าเอยฯ</item>
        <item>ใบที่สิบชี้เช่นเป็นความยาก ถึงมีปากพูดไปไม่ได้ผล เหมือนคนใบ้ได้แต่คิดจิตเวียนวน จะบอกบ่นคำใดไม่รู้กัน หรือบุคคลเซาตัวมัวนอนหลับ ไม่มีศัพท์ถ้อยคำตามที่ฝัน หลงละเมอเพ้อไปไม่รู้วัน
            จะเร็วพลันมรณาหรือว่ายัง บุตรในครรภ์ตามจริงเป็นหญิงชัด ของที่พลัดหมดดีไม่มีหวัง บอกว่าหายทายไว้ให้เชื่อฟัง ไม่คืนหลังดังคิดในจิตใจ ถามถึงไข้โรคาที่อาพาธ
            เห็นร้ายกาจมั่นคงอย่าสงสัย ถามถึงคู่ว่าได้ชมสมหทัย ไม่ดีในส่วนลาภจงทราบเอยฯ</item>

    </array>
</resources>